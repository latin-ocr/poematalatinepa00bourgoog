22

HYMNUS SECUNDUS.

Recogita mecum, anima mea, recogita,
‚ Horrore quo perculsa, ponti videris

Imo ex sinu profunditates erutas, Ἴ
Montesque fluctuum imminentes montibus! ’

’ In ore quovis pallidus sedit stupor,

ln corde quovis consili impotens metus,
Cum devolutus gurges intra gurgitem
Victum gubernatoris artem luserit,

Sed salvum et illaesum inter haec pericula
Paterna tua me reddidit clementia,

Dum se recepit anima numen ad tuum,
Confisa humillimae precum violentiae.

Praerupta aquarum in monte cum pependimus,
cavasque valles ardui despeximus,
Servare novi te potentem maxime,
Nec supplices audire praesentem minus. .

Procella siluit, dicto obediens tuo
Ventus recessit, reddita est tranquillitas;
Et aequor, imperante te, quod saeviit,
Idem illud, imperante te, desaeviit.

In mille versantem asperis laboribus

' Me protinus juvabit et solabitur

Suavis recensio tot ante-munerum,
Humilisque plurium et pia expectatio.

 

